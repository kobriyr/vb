<p><b>«Волинський благовісник»</b> – щорічний богословсько-історичний науковий журнал Волинської православної богословської академії Української Православної Церкви Київського Патріархату у якому висвітлюються актуальні проблеми богословських та історичних наук.</p>
  <p>Удосконалення навчального і наукового процесу та розбудова інфраструктури Волинської духовної семінарії призвели до її реорганізації у Волинську православну богословську академію (згідно з рішенням Священного Синоду УПЦ КП від 13 травня 2011 року). Статус духовної Академії активізував викладачів та студентів до наполегливої дослідницької наукової праці, в результаті чого з’явилась чимала кількість наукових доробків. Тому на кількох засіданнях Вченої ради ВПБА у 2013 році та тривалих обговореннях було вирішено запровадити видання наукового журналу Академії, перший номер якого вийшов у світ в 2013 році до Актового дня духовної школи.</p>
  <p>Протягом наступних років утвердилась гарна традиція, напередодні Актового дня Волинської православної богословської академії, Церква Христова прославляє пам'ять усіх святих землі Волинської – презентувати результати наукової праці професорського-викладацького складу Академії у вигляді нового номеру щорічного журналу «Волинського благовісника».</p>
  <p>У 2017 році науковий журнал отримує загальнодержавне розповсюдження.</p>
  <p>Тематика статей у «Волинському благовіснику» розміщених у таких традиційних рубриках, як  «Богослів’я», «Літургіка», «Церковна історія», «Церковне право», «Постаті», «Церква та суспільство» та інших, відображає сферу наукових зацікавлень та пошуків професорсько-викладацького складу ВПБА. Однак, окрім напрацювання штатних працівників ВПБА, у науковому журналі розміщуються дослідження науковців як українських так і закордонних, з якими існує тісна співпраця у сфері богослів’я, церковної історії, сакрального мистецтва та питань суспільно-соціальної площини.</p>
